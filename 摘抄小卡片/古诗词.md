[TOC]

### 古诗词

#### 《望江南·超然台作》

​										——苏轼

春未老，风细柳斜斜。试上超然台上看，半壕春水一城花。烟雨暗千家。

寒食后，酒醒却咨嗟。休对故人思故国，且将新火试新茶。诗酒趁年华。



#### 《华阳吟·三十首其一》

​												——白玉蟾

拈弄溪山诗伎巧，吞吐风月酒神通。

且将诗酒瞒人眼，出入红尘过几冬。



#### 《百字铭》

​					——吴汝纶

远看山色，年年依旧如新，近视人情，见见不同往日。诗朋酒友，日会三千，知己心人，百无一二。

花开兮，胡蝶至，人困兮，亲戚疏。时来，谁不来，时不来，谁来。自跌倒，自爬起，靠人扶，都是假。

亲戚朋友，说的是隔山话。且挨过三冬四夏，暂受些此痛苦，雪尽后再看梅花



#### 《离思五首·其四》

​								——元稹

曾经沧海难为水，除却巫山不是云。

取次花丛懒回顾，半缘修道半缘君。



#### 《锦瑟》

​		——李商隐

锦瑟无端五十弦，一弦一柱思华年。

庄生晓梦迷蝴蝶，望帝春心托杜鹃。

沧海月明珠有泪，蓝田日暖玉生烟。

此情可待成追忆，只是当时已惘然。



#### 《唐多令·芦叶满汀州》

​												——刘过

芦叶满汀州，寒沙带浅流。二十年重过南楼。柳下系舟犹未稳，能几日，又中秋。

黄鹤断矶头，故人今在否？旧江山浑是新愁。欲买桂花同载酒，终不似，少年游。



#### 《蝶恋花·庭院深深深几许》

​														——欧阳修

庭院深深深几许，杨柳堆烟，帘幕无重数。玉勒雕鞍游冶处，楼高不见章台路。

雨横风狂三月暮，门掩黄昏，无计留春住。泪眼问花花不语，乱红飞过秋千去。

​										

